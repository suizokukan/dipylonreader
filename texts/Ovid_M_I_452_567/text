452     Prīmus amor Phoebī | Daphnē Pēnēia quem nōn
453     fors īgnāra dedit | sed saeua Cupīdinis īra.
454     Dēlius hunc nūper | uictō serpente superbus
455     uīderat adductō | flectentem cornua neruō
456     «Quidque tibī | lascīue puer | cum fortibus armīs,
457     dīxerat, ista decent | umerōs gestāmina nostrōs.
458     Quī dare certa ferae | dare uulnera possumus hostī,
459     quī modo pestiferō | tot iūgera uentre prementem
460     strāuimus innumerīs | tumidum Pȳthōna sagittīs.
461     Tū face nescio quōs | estō contentus amōrēs
462     irrītāre tuā | nec laudēs assere nostrās ! »
463     Fīlius huic Veneris | « Fīgat tuus omnia Phoebe
464     tē meus arcus, ait, | quantōqu〈e〉 animālia cēdunt
465     cūncta deō | tantō minor est | tua glōria nostrā. »
466     Dīxit et ēlīsō | percussīs āëre pennīs
467     impiger umbrōsā | Parnāsī cōnstitit arce
468     ēque sagittiferā | prōmpsit duo tēla pharētrā
469     dīuersōr〈um〉 operum | fugat hoc | facit illud amōrem.
